---
title: "Krita 5.0 正式版隆重登場！"
date: "2021-12-23"
categories: 
  - "news_zh-hk"
  - "officialrelease_zh-hk"
---

Krita 5.0 終於正式發佈喇！

今次係一個非常大嘅發佈版本。依個版本加入咗勁多新功能，亦做咗大量改進。以下係一啲焦點內容：

- Krita 處理筆刷、漸變、調色板等等資源嘅方式，仲有資源標籤嘅管理已經被完全重寫咗。依個全新嘅資源管理系統依家比起以前快咗好多，亦都大幅減少咗 Krita 要用到嘅 RAM（記憶體），而且比以前更加可靠！
- 改善咗漸變效果：依家漸變睇起上嚟更加平滑，而且支援有更多顏色嘅廣色域。
- 色彩塗抹筆刷引擎經過重新編寫，另外亦都新增咗一個 MyPaint 筆刷引擎。
- 動畫功能經過大翻新，唔單止改善咗使用者介面，仲有一系列嘅新功能，包括再製影格同埋可以動畫化變形遮罩。
- Krita 新增咗一個分鏡圖編輯工具！
- 新嘅錄影工具俾你可以錄製繪畫嘅過程並且產生縮時影片。
- 介面嘅正體中文翻譯經過修正，而且幫一部份嘅功能改咗名。詳情請參見[發佈通告](https://krita.org/zh-hk/krita-5-0-release-notes_zh-hk/#trad-chinese-changes)。

除此之外，仲有好多其他改進㗎！如果想了解更多，可以睇[發佈通告](https://krita.org/zh-hk/krita-5-0-release-notes_zh-hk/)，裏面含有更全面嘅介紹。

{{< video-player src="/videos/Video-for-store_final-30fps.mp4" type="video/mp4">}}


影片音樂由 [Irene Fariña](https://www.instagram.com/irerakmusic/) 提供。

如果你曾經喺 Microsoft Store、Epic Store、Steam 商店或者 Google Play 商店購買過 Krita，你將會喺稍後時間，等商店系統處理完更新後接收到今次更新。喺依幾個商店，我哋會為 Krita 保持住舊有嘅售價直到一月十號。如果你想用依家嘅價格購買 Krita，請唔好錯過依次機會呀！

由 Krita 5.0 起，我們都會開始喺 Apple 嘅 Mac App Store 上面發佈 Krita 㗎！

![](/images/posts/2021/2021-11-16_kiki-piggy-bank_krita5.png) Krita 係自由、免費同開源嘅專案。請考慮[加入 Krita 發展基金](https://fund.krita.org/)、[損款](https://krita.org/en/support-us/donations/)，或者[購買教學影片](https://krita.org/en/shop/)支持我哋啦！有你哋嘅熱心支持，我哋先可以俾核心開發者全職為 Krita 工作。

## 下載

### Windows

如果你使用免安裝版：請注意，免安裝版仍然會同安裝版本共用設定檔同埋資源。如果想用免安裝版測試並回報 crash 嘅問題，請同時下載 debug symbols。

注意：我哋依家唔再提供為 32 位元 Windows 建置嘅版本。

- 64 位元安裝程式：[krita-x64-5.0.0-setup.exe](https://download.kde.org/stable/krita/5.0.0/krita-x64-5.0.0-setup.exe)
- 64 位元免安裝版：[krita-x64-5.0.0.zip](https://download.kde.org/stable/krita/5.0.0/krita-x64-5.0.0.zip)
- [偵錯符號 Debug symbols（請解壓到 Krita 程式資料夾入面）](https://download.kde.org/stable/krita/5.0.0/krita-x64-5.0.0-dbg.zip)

### Linux

- 64 位元 Linux AppImage：[krita-5.0.0-x86_64.appimage](https://download.kde.org/stable/krita/5.0.0/krita-5.0.0-x86_64.appimage)

Linux 版本依家唔使再另外下載 G'Mic-Qt 外掛程式 AppImage。

### macOS

注意：如果你用緊 macOS Sierra 或者 High Sierra，請睇下[依段影片](https://www.youtube.com/watch?v=3py0kgq95Hk)了解點樣執行開發者簽署嘅程式。

- macOS 套件：[krita-5.0.0.dmg](https://download.kde.org/stable/krita/5.0.0/krita-5.0.0.dmg)

### Android

我哋提供嘅 ChomeOS 同 Android 版本仲係**測試版本**。依個版本或可能含有大量嘅 bug，而且仲有部份功能未能正常運作。由於使用者介面仲未改進好，軟件或者須要配合實體鍵盤先可以用到全部功能。

- [64 位元 Intel CPU APK](https://download.kde.org/stable/krita/5.0.0/krita-x86_64-5.0.0-release-signed.apk)
- [32 位元 Intel CPU APK](https://download.kde.org/stable/krita/5.0.0/krita-x86-5.0.0-release-signed.apk)
- [64 位元 Arm CPU APK](https://download.kde.org/stable/krita/5.0.0/krita-arm64-v8a-5.0.0-release-signed.apk)
- [32 位元 Arm CPU APK](https://download.kde.org/stable/krita/5.0.0/krita-armeabi-v7a-5.0.0-release-signed.apk)

### 原始碼

- [krita-5.0.0.tar.gz](https://download.kde.org/stable/krita/5.0.0/krita-5.0.0.tar.gz)
- [krita-5.0.0.tar.xz](https://download.kde.org/stable/krita/5.0.0/krita-5.0.0.tar.xz)

### md5sum

下載檔案嘅 MD5 校對碼可以喺依個檔案入面揾到：

- [md5sum.txt](https://download.kde.org/stable/krita/5.0.0/md5sum.txt)

### 數碼簽署

Linux AppImage 以及原始碼嘅 .tar.gz 同 .tar.xz 壓縮檔已使用數碼簽署簽名。你可以由[依度](https://files.kde.org/krita/4DA79EDA231C852B)取得 public key。簽名檔可以喺[依度](https://download.kde.org/stable/krita/5.0.0/)揾到（副檔名為 .sig）。
